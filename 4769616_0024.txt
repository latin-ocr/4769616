„16

 

re praeterita, sed quae tanquam praesens animo repraesentatur, post verbum memini, de re
futura nonnunquam post verba, ubi plerumque tempori futuro locus est, velut polliceri, sperare,
denique si magistratus refert de aliqua re, item in senatus consultis et populi scitis. Praesens
historicum aut per se ponitur aut pendens a coniunctionibus, maxime dum. Non raro in eodem
orationis tenore variat cum temporibus praeteritis, inprimis perfecto vel imperfecto.

Imperfectum in narrationibus describit eas actiones, quae sunt minoris momenti quaeque per
longius temporis spatium extenduntur3 in universum dicitur de durante actione deque saepius
repetita. Si duae actiones inter se cohaerentes describuntur, imperfectum usurpatur de ea actione
quae in idem c'um altera actione tempus cadit. Dicitur etiam de conatu deque iis actionibus
quae prope absunt ab eo, ut fiant, item de actione infecta necdum ad finem perducta. De durante
actione usurpatur etiam post temporis particulas, velut postquam, ut, cum. In coniunctivo imper—
fectum a particula condicionali pendens saepe de re praeterita dicitur, ut significetur enuntiationem
sumptivam in idem tempus cadere atque apodosin. In oratione obliqua de re praeterita licet in
enuntiationibus secundariis coniunctivi praesentis positi sint, enuntiationes adhortativae s. impera-
toriae fere semper habent imperfectum. Praeterea imperf. coni. significatione potentiali usurpatur
de re praeterita, condicionali de re praesenti.

Perfecti coniunctivus concordat plane in significatione cum indicativo, usurpatur tamen etiam
in significatione potentiali et imperatoria. Infinitivus perfecti praeterquam quod inf. est temporis
vere praeteriti, nonnunquam etiam condicionali significatione, non raro etiam per antecedens vpro
inf. praesentis usurpatur.

Ut omittamus plusquamperfectum, futurum et coniugationem periphrasticam, convertamus
nos ad consecutionem (s. convenientiam) temporum. Saepissime Livius post tempus praeteritum
pro temporibus praeteritis (imperf. et plusq. coniunctivi) tempora praesentia (praes. et perf.) ponit,
ut res tanquam praesentes animo eius qui audit vel legit proponat; sententiae adhortativae tantum
in oratione obliqua fere semper imperfectum coniunctivi retinent. Enuntiationes consecutivae,
quae est earum natura, liberrimam habent consecutionem temporum; si perfecto coniunctivi
enuntiatio consecutiva est expressa, fere primariae enuntiationis vim nanciscitur. Plurimis in
locis Livius mixtam habet consecutionem temporum, ut in una eademque periodo saepissime
tempora praesentia cum praeteritis varient. Plerique grammatici in describenda consecutione
temporum in eo peccant, quod non distinguunt inter varia genera enuntiationum secundariamm.
Sunt autem separatim tractandae:

a) interrogationes obliquae earumque formam habentes enuntiationes obiectivae pendentes ex
verbis sentiendi et dicendi.

b) enuntiationes obiectivae, quae exprimunt fieri aliquid, effici, prodire ex eo, quod verbum
regens significat, elatae per coniunctiones ut, ne, quin.

c) enuntiationes finales.

d) en. consecutivae.

e) en. causales et concessivae.

