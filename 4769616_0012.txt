4

 

Tertium caput complectetur casus substantivorum, primum nominativum et vocativum. Nomi-
nativus primitus est casus nominandi, ut I, 1‚5 Troia et huic loco nomen est, ad q. l. vide Drak..
XXXH, 39,6 haud procul urbe Mycenica vocatur, v. W„ deinde casus subiecti. Maxime memora-'-
bile est, quod saepe nominativus, frequentissime ipse et quisque, ablativo absoluto aut abl. gerundii
sic interponitur, ut subiectum proprie sit, si sententiam quaeris, verbi illius, non verbi finiti, cum
quo syntectica ratione coniungendus est, ut IV, 44‚10 causa ipse pro se dicta —- damnatur. De
vocativo nihil commemorandum erit nisi varia eius collocatio in enuntiatione.

Ablativns, ad quem nunc me converto, dividi potest in abl. quantitatis et qualitatis. Ad
abl. quantitatis primum pertinent abl. loci et temporis, abl. loci iterum triplex genus constitui
potest, primum enim respondere potest ad interr. unde et diei de remotione a loco, deinde de
spatio inter duo loca interiacente (abl. medii, ut porta Collina intravere, frumentum Tiberi venit,
iugo circummissus), denique respondere potest ad interr. ubi, quietem significans in loco. Ad
primum genus (interr. unde) praeter nomina urbium, abl. donw et rure, multa pertinent verba,
ut pellere, cedere cum compositis, liberare, arcere, movere, prohibere et plurima cum praepositioni-
bus ab, de, ex composita, adiectiva liber, vacuuS, nuduS, extorris, adverbium procul. Inter ab-
lativum de quiete in loco usurpatum (loeativum) praeter nomina urbium et insularum, domi,
militiae, rure, humi, incertus, aeyer animi referendi sunt ablativi dextra, laeva, recta, loco, parte,
terra, mari, adiect. totus cum subst.‚ stare cum abl. fama, consilio, foedere, fide, ‘vero etc„ abl.
numero (hostium), media urbe, aninw etc, denique adverbia ablativi formam habentia qua, qua-
cumque, aliqua, alia, ea, eadem, illac. Ut iam ablativum temporis omittam, addendum est ad
abl. quantitatis etiam ea referenda esse, quae interiorem quasi quantitatem s. gradum exprimunt,
abl. comparationis dico et differentiae, ad quem etiam adiungi possunt ablativi copiae et inopiae,
item ablativus pretii et is, qui cum adiectivis diynus et indiynus coniungitur. — Ad ablativum
qualitatis pertinent ablativus instrumenti, causae, limitationis, quem Draegerus, haud scio an
rectius, relationis appellat, modi, originis, qualitatis.

Accusativus item dividitur in acc. quantitatis et qualitatis. Acc. quantitatis esse potest
quantitatis aut extensivae aut intensivae, accusativus quantitatis extensivae dividitur in acc. regionis
et progressionis. Acc. regionis est acc„ qui dicitur, loci, quo pertinent maxime nomina urbium,
insularum, terrarum, deinde domum (danaos), acc. pendens a prope, quod nonnunquam tamen etiam
ad tempus refertur, propior, propius, proximus, pros-ime, acc. loci pendens a verbis ,cum praeposi--
tionibus ad, in, inter, sub, trans compositis, denique, cum a rarioribus quibusdam discesseris, locutio
infitias ire. Ace. progressionis complectitur acc. spatii et temporis, quorum uterque continuitatem
sive perpetuitatem exprimit. In accusativo temporis etiam is commemorandus est, qui post pridie
et postridie ponitur, quae voces, ut recte censit Madvigius gramm. lat. p. 230, praepositionum instar
usurpantur. Pertinet huc etiam et similis est accusativus, qui vulgo graecus, a Kuehnastio autem
p. 151 acc. determinationis appellatur, nihil, aliquid, ecquid, id aetatis, hoc noctis, secus, pondo
(XXVII, 4, 9 terna pondo paterae aureae, aL), vicem, ceterum, cetera. Ad acc. quantitatis intensivae
pertinent multum, plus, plurimum, quantum, tantum, tantundem, aliquantum, paulum, parumper.

