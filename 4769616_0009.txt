De recta eorum, quae ad syntaxin Livii pertinent,
dispertiendorum et ordinandorum ratione.

 

Nihil interesse et rem nullius momenti esse, quomodo ea, quae pertinent ad syntaxin descri-
bendam, dispertiantur et ordinentur, nemo, opinor, erit, qui contendere velit. Fuerunt autem
grammatici, qui recentiorum quorundam nostratium inventa non curantes num vera esset illorum
doctrina, ad antiquas quoque linguas, graecam dico et latinam, cum magno recti ordinis et per-
spicuitatis detrimento transferrent. Extiterunt enim inter Germanos duo viri, Herlingius et
O. Ferd. Beckerus, qui novam prorsus enuntiationum secundariarum, quae dicuntur, doctrinam
excogitaverunt, dividentes illas in tres partes, substantivas, adiectivas, adverbiales, eaque in expo-
nenda syntaxi germanica usi sunt. Beckeri autem tota ratio cum refutata et explosa sit a Stein-
thalio in libro, quem ille ‘scripsit de principiis grammaticae logicae psychologiae‚ Herlingii dis-
tributionem et nomina iam pridem impugnavit Etzlerus in disquisitionibus grammaticis p. 68-80.
Et profecto quam nihili sint haec nomina, quam non accommodata ad describendam syntaxin
linguarum antiquarum, optime perspici potest ex Kuehneri gramm. lat. II, p. 767, qui enuntia-
tionem: sol efficit, ut arbores floreant, ad substantivas, illam autem: edere oportet, ut vivas, ad
adverbiales refert, cuius distractionis tamen immemor alterum genus coniunctionis ut, quod posu-
erat, non, quemadmodum debebat, inter adverbiales, sed p. 819 statim post prius genus inter sub-
stantivas enuntiationes recenset. Etiam Draegerus in syntaxi historica linguae latinae nominibus
illis non abstinuit. ι

Kuehnastii‚ ad quem nunc me converto, in conscribenda syntaxi Liviana non id erat con-
silium, ut solum Livium tractaret, sed ut in omnibus locis syntacticis eius dicendi genus cum
aliorum scriptorum compararet, quo factum est, ut, cum multas etiam parentheses expositioni
suae inseruerit, saepe quae sermonis Liviani propria sint, non uno oculorum obtutu perspici possit.
In describendis singulis capitibus syntaxis meliorem ordinem secutus est quam alii, excepto tamen
capite primo, quod complectitur syntaxin concordantiae et alia, quae eius sunt affinia, cuius
capitis singulas partes nunc paulo accuratius perlustrare placet. Primum eum usum exponit, quo

adiectiva pro substantivis usurpantur (p. 45—47), cui usui adnot. 24 quasi praeteriens admiscuit
1

