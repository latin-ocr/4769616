3

 

est, in qua utraque notio eundem ambitum habeat, aut partitiva. Partitiva (primum hoc nomen
invenio apud Schneid. ad Caes. b. Gall. p. 117, qui paulo rectius partientem eam vocat) esse
potest aut distributiva, qua totum per appositionem in partes suas dividitur, aut adiunctiva (bene
hoc genus primus, nisi fallor, distinxit Kruegerus in grammatica graeca), qua toti tantum pars
ex adverso ponitur ita ut totum adiuncta parte quasi corrigatur et restringatur. Ad collocationem
quod attinet, nonnunquam appositio ante eam notionem ponitur, quae definienda est. Denique
commemorandum est, nonnunquam appositionem proxime distare a significatione praedicativa.
Exemplum app. distributivae est ΙΙ, 28,1 plebs — pars — pars, adiunctivae XXI, 243 Galli —
aliquot populi, item XXX, 3‚9 Numidae -— pars maxima, v. W. etc., exempla appositionis totius
enuntiationis IV, 17‚4 rem incredibilem; 34,6 rem aeque difficilem atque incredibilem etc. —-
Praeter coniunctionem cum genetivo etiam aliis modis unum substantivum cum altero in unam
nationem coalescit, ut Π, 23,4 cimtrices adverso pectore,· XXII, 61,13 Romam adventum, XXV,
33‚4 reditus domum; XXXII, 32‚9 prope Nicaeam litus,· ib. 39,4 hibernis Corcyrae et quae sunt
eius generis exempla similia. —— Separatim sunt tractanda substantiva verbalia, primum ea, quae
primam declinationem sequentia in a desinunt (pastor accola, exule advena, plebs transfuya),
deinde in tor desinentia, quae a Livio saepe cum gen. obiectivo, saepe etiam adiectivorum instar
cum alliis substantivis, adeo abstractis, coniunguntur: cum verbo csse coniuncta circumscribunt
notionem verbi, cf. liberator populus, animus -— adhortator (IX, 132), domitor exerc-itu& nemo
tam famae contemptor est. Substantiva verbalia in io exeuntia utrum act-iva an passiva signi·
ficatione usurpata accipienda sint, non est in ipsis positum, sed pendet ex eo substantivo, ad
quod actio eorum referenda est. Denique subst. verb. in us desinentia, quae concordant cum
supino verbi, cum verbo substantivo esse coniuncta facultatem exprimunt, ut I, 56,3 ubi usus non
esset; II, 65‚2 receptus fuit; X, 34,10 unde —- circumspectus esset etc.

In capite secundo tractandus erit numerus substantivorum. Primum singularis saepe habet
significationem collectivam (vestis, pedes eques‘, miles, hostis, remeat, later, telum, abies, aries,
capillus, hastile, ylans etc.). Etiam nomina gentium saepissime a Livio in singulari numero
significatione collectiva usurpantur, cum quo usu non confundendus est is, quo princeps sive is,
qui praeest populo, designatur. Ad collectivam significationem singularis proxime ea accedit,
quam abstractam possis dicere, qua nil nisi ipsa notio substantivi spectatur, quod plerumque fit
ratione habita complurium, de quibus substantivum illud dicitur. - In nonnullis substantivis
usus Livianus accurate distinguit inter signif. singularis et pluralis (ord0, supplicatio, mim, cervix,
frumentum, qratia etc), aliorum contra sing. et pluralis a Livio saepe promiscue usurpantur
(fortuna, Pyrenaeus, finis, commeatus, manum et manus conserere, conferre, subsidium, auxilium,
ops eta). Deinde in singulari commemorandae erunt coniunctiones, quales sunt legione secunda ac
tertia, primam ac tertiam leyionem. Pluralis dicitur aut de compluribus rebus aut de singulis parti·
bus eiusdem rei aut certa quadam significatione a signif. singularis eiusdem substantivi diversa (de
quo vide iam supra), nonnunquam etiam ῥητορικῶς usurpatur ad significationem singularis exagger-

andam, denique commemorandum, ne nomina propria quidem et abstracta carere munero plurali.
1*

