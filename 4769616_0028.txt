sive id est attributum, sive in praedicato positum, genus masculinum, utpote cum sit praecipuum,
ceteris generibus praevalet, ut XXI, 50, 11 rex reqiaque classis una profecti,· XXV, 11, 19
iumenta — et homines contracti ,· XXVI, 12, 11 se — et praesidium — proditos; XLII, 20, 5
taurum cum quinque vaccis —- exanimatos; XLV, 28, 11 filiam cum minore filio — accitos etc.).
Saepe tamen genus adiectivi congruit cum substantivo propiore.

Extremo loco de gradatione adiectivi agendum est, quam nunc omitto: unum tantum com-
memorare sufficiat, Livium interdum duplicem comparationem instituere in una eademque enun-
tiatione sic IV, 9, 33 23, 6; XXI, 44, 33 XXII, 8, 3; XXVII, 14, 10; XXXV, 12, 10.

Perventum est ad tertiam sectionem synt-axis, quae agit de doctrina enuntiationum. In qua
primum omnium tractanda est breviloquentia (βραχυλογία), cuius primum genus est asyndeton,
hoc autem iterum triplex, aut enuntiationum aut duorum nominum (vel adverbiorum) aut plurium.
Alterum genus breviloquentiae existit, si in duabus enuntiationibus verbum, quod ad utramque
spectat, semel tantum ponitur, ita ut in altera sit mente repetendum. Tertium genus est zeugma,-
cuius vis in eo posita est, ut unum verbum ad singula membra enuntiationis referatur. Saepe
negativam enuntiationem sequitur altera, ad quam verbum affirmativum mente addendum est.

Convertamus nos iam ad collocationem verborum. al primum afferendae sunt collocationes
sollemnes. b) Cognatarum notionum uua iuxta alteram ponitur. c) in nonnullis variat collocatio
verborum. Nomen gentile nonnunquam ante praenomen ponitur, nomen familiae vel gentis ante
cognomen, nonnunquam inversa ratione cognomen ant-e nomen gentis vel familiae. d) Vocabula
ab initio orationis ponuntur, qua collocatione saepe vis iis additur. e) Notio quaedam post alias
notiones vel adeo in extrema enuntiatione ponitur, ut vis ei addatur. f) Notionibus eo, quod
aliis verbis interponuntur, vis additur. g) separando et dirimendo notiones unam ab altera vis
iis additur. h) frequentissima apud Livium ea collocatio verborum est, quae fit per chiasmum.
i) Memorabilis est collocatio verb. in interrogatione XXXIII, 13, 6 quid? nobis inquit Philippe,
reddisne etc. k) collocatio complurium adiectivorum ad unum substantivum pertinentium IX, 2,
7 satis patens clausus in medio campus herbidus aquosusque. l) collocatio adverbiorum. m) Voca-
bula pertinentia ad nomina, quae ex praepositionibus apta sunt, saepe ante praepositionem ponuntur.
n) Copula interdum minore vel maiore intervallo a praedicato seiuncta est. o) Saepe invenitur
apud Livium collocatio verborum liberior et insolentior adeoque implicatior, quae dicitur synchysis.

In formandis enuntiationibus primariis duo potissimum idiomata observanda sunt, primum
attractio substantivi, quod proprie ad enuntiationem secundariam pertinet, in en. primariam,
alterum, ut impersonalis structura, ut ita dicam, mutetur in personalem, sic XXVII, 37, 5 quod
is quoque -— incertus, mas an femina essct, natus erat. XXX, 35, 9 Italicos, incertos, socii
an hostes essent. XXXI, 12, 6 in Sabinis incertus infans natus masculus an femina esset.
XXXIV, 19, 8 cum incerta bellum an pau: cum Celtiberis essent. Nonnunquam enuntiationes
primariae ponuntur, ubi exspectas secundarias. Sic II, 13, 8 quem ad modum seq. accusativo cum
inf., XXVI, 27, 12 quia seq. acc. c. inf„ XXXIII, 45, 7 ut feras quasdam nulla mitescere arte.

Nonnunquam enuntiatio relativa per coniunctionem copulativam coniungitur cum enuntiatione ’

